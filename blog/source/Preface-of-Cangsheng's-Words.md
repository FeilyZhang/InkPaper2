title: "仓圣造字序"
date: 2017-04-03 22:26:42 +0800
update: 2017-04-03 22:26:42 +0800
author: me
cover: "-/images/cangjiezaozi.jpg"
tags:
    - 一晌贪欢
preview: 彭衙故邑,白水新府,居渭水之北,栖洛河之滨。北极梁雁,依高屋建瓴之险势 ; 南接重泉,傍平原易野之秦川 ; 西至同官,有仰韶人文之辉耀 ; 东与徵城,汲孔洛二河之灵气。故邑荣昌,人杰地灵。

---
彭衙故邑,白水新府,居渭水之北,栖洛河之滨。北极梁雁,依高屋建瓴之险势 ; 南接重泉,傍平原易野之秦川 ; 西至同官,有仰韶人文之辉耀 ; 东与徵城,汲孔洛二河之灵气。故邑荣昌,人杰地灵。

仓颉先师,乃轩辕皇帝之史官也,⻰颜四目,生有睿德。 上古史前,寥无文字,凡事皆以结绳而记之,事大大结其绳,事小小结其绳,义或然也。然时过境迁,物事繁多,绳有穷而事不可终。仓圣登阳虚之山,临玄扈之水,启于灵龟负书,上观于奎星圜曲之势,下察以⻦兽蹄爪之迹,始做书契,以代结绳之政遂开华夏文明之基,而百官以治,万⺠以察。由是雅以文祖,成字圣之美誉。

江水泱泱,山高水⻓。先师革结绳记事之陋,先天下之忧而忧而造福部邦,是为上善 ; 开文明盛世之基,后天下之乐而乐而瑞泽万⺠,实为有德。今之圣朝,沐浴清化,国泰⺠安,朝堂皆以德法治国,所欲跻身于世间非德厚而不能至也。先师言为士则 , 行为世范,故吾等应效法先师壹是皆以修身为本然树以凌云磅礴之志,如此而已,则我华夏复兴有望而盛世可期。

大学有言 : 古之欲明明德于天下者,先治其国 ; 欲治其国者,先⻬其家 ; 欲⻬其家者,先修其身 ; 欲修其身者,先正其心 ; 欲正其心者,先诚其意 ; 欲诚其意者,先致其知 ; 致知在格物。物格而后知致,知致而后意诚,意诚而后心正,心正而后身修,身修而后家⻬,家⻬而后国治,国治而后天下平。由此观之,吾等皆应以从事微薄之事伊始,若学于庠序之间,宜诚意正心,悉心研习教义,学究天人满腹经纶以达身修之所望 ; 如居于家舍之中,应承欢膝下,苛求孝悌忠信,敬恭桑梓扇枕温衾以达家⻬之所要 ; 假处于世间之内,得尊老敬贤,追求讲信修睦,精诚团结群策群力以达国治之所需。此乃先师为人处世之义理,望吾辈勤学之,若与先师同居一邑而未谙于世故岂不痛哉!

汉字之美,美在多维。自先师创字以来,多有更变。甲⻣文者,笔拙而苍劲 ; 金文者,笔肥而朴茂 ; 大篆者,因形而立意 ; 小篆者,体正而势圆 ; 隶书者,点划而方扁 ; 楷书者,因字而赋形 ; 行书者,形态而多变 ; 草书者,纵任而奔逸。此皆汉字之形体,多而不亢,千秋各异,称之曰奇。古之才高八斗学富五⻋而无以善书者亦不能结榜于市庭者也,故古之善书者云屯雾集矣。

汉字者,民族之魂更甚者乃华夏之根。天地玄⻩,宇宙洪荒,世间文明古国者有四,除华夏文明外皆湮灭于史,究其缘由乃我汉字之功,故源远流⻓者而非吾华夏莫属。世人皆言华夏文明博大精 深,其犹以史书典籍为要,此乃文明源远流⻓之本。西汉扬雄曰 : 书,心画也。人常道 : 字如其人。 笔大且粗者多好动不羁,字正且方者多心细刚直,是之理也。或言⺠族笃学勉仁之雅性亦由汉字所立。

呜呼,昔者仓圣作书,天雨粟,⻤夜啼,功震千秋而富盛名。今者吾辈应谨记先师之德、传承先师之字、效行先师之为、志立先师之功,以名扬天下而富庶故邑,犹不枉负先师之名。今日所幸,拙笔一篇,难书吾于先师之仰慕,言有穷而情不可终,斯已矣。

农历丁酉年三月初七作于长安


